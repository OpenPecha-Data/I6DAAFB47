༼༢༨༢ཨ༡༽བཙུན་པ་ཀུན་དགའ་བོ་གཞན་ཡང་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་རྣམས་ལ་༑་ནད་ཀྱི་གནོད་པ་འམ་༑་རང་གཨི་དམག་ཚོགས་སམ་༑་ཕ་རོལ་གྱི་དམག་ཚོགས་ཀྱི་གནོད་པ་འམ་༑་རྒྱུ་སྐར་གྱི་གནོད་པ་འམ་༑་གཟའ ༼༢༽ཟླ་བའི་གནོད་པ་འམ་༑གཟའ་ཉི་མའི་གནོད་པ་འམ་༑་དུས་མ་ཡིན་པའི་རླུང་དང་༑་ཆར་གྱི་གནོད་པའམ་༑
་ཐན་པའི་གནོད་པ་ཡང་རུང་སྟེ་༑་གནོད་པ་དང༑་ནད་འགོ་བ་དང་༑་འཁྲུག་པ་ཞིག་ཉེ་བར་གནས་པར་གྱུར་ན་༑་རྒྱལ་པོ་རྒྱལ་རིགས་སྤྱི་བོ ༼༣༽ནས་དབང་བསྐུར་བ་དེས་སེམས་ཅན་ཐམས་ཅད་ལ་བྱམས་པའི་སེམས་སུ་བྱ་༑་བཙོན་དུ་བཟུང་བ་རྣམས་གཏང་བར་བྱ་ཞིང་གོང་དུ་སྨོས་པ་བཞིན་དུ་བཅོམ་ལྡན་འདས་དེབཞིན་གཤེགས་པ་སྨན་གྱི་བླ་བ
ཻ་ཌཱུ་རྱའི་འོད་དེ་ལ་དེ་ལྟ་བུར་མཆོད་པ་བྱས་ནརྒྱལ་པོ་རྒྱལ་རིགས ༼༤༽སྤྱི་བོ་ནས་དབང་བསཀུར་བ་དེའི་དགེ་བའི་རྩ་བ་དེ་དང་༑་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻ་ཌཱུ་རྱའི་འོད་དེའི་སྔོན་གྱི་སྨོན་ལཨམ་གྱི་ཁྱད་པར་གྱིས་༑ ༡་ཡུལ་བདེ་བ་དང་༑་ལོ་ལེགས་པར་འགྱུར་༑་རླུང་དང་༑་ཆར་དུས་སུ་ལྡང་ཞ
ིང་ལོ་ཏོག་འགྲུབ་པར་འགྱུར་རོ༑༑ ༼༥༽ཡུལ་དེ་ན་གནས་པའི་སེམས་ཅན་ཐམས་ཅད་ཀྱང་ནད་མེད་པ་དང་༑་བདེ་བ་དང་༑་མཆོག་ཏུ་དགའ་བ་མང་བར་འགྱུར་རོ་༑༑་ཡུལ་དེར་གནོད་སྦྱིན་དང་༑་སྲིན་པོ་དང་༑་འབྱུང་པོ་དང་༑་ཤ་ཟ་མ་རུངས་པས་སེམས་ཅན་རྣམས་ལ་གཙེ་བར་མི་འགྱུར་རོ་༑༑་ལྟས ༼༦༽ངན་པ་ཐམས་ཅད་མཐོང་བར་མི་འགྱུར་རོ་༑༑ར
ྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་དེའི་ཚེ་དང་༑་མདོག་དང་༑་སྟོབས་དང་༑་ནད་མེད་པ་དང་༑་དབང་ཕྱུག་རྣམས་མངོན་པར་འཕེལ་བར་འགྱུར་རོ་༑༑

