འཇམ་དཔལ་གཞན་ཡང་སེམས་ཅན་གང་དག་ཕྲ་མ་ལ་མངོན་པར་དགའ་ཞིང་སེམས་ཅན་དག་ཕན་ཚུན་འཐབ ༼༥༽པ་དང་༑་རྩོད་པ་དང་༑འགྱོད་པར་བྱེད་དུ་འཇུག་པ་དག་ཡོད་དེ་༑་སེམས་ཅན་དེ་དག་རྣམ་པར་རྩོད་པའི་སེམས་སུ་གྱུར་པས་ལུས་དང་ངག་དང་༑་ཡིད་ཀྱིས་མི་དགེ་བ་སྣ་ཚོགས་མངོན་པར་འདུ་བྱེད་དོ་༑༑་གཅིག་ལ་གཅིག་ཕན་པ་མ་ཡིན་པ་འདོད་
ཅིང་རྟག་ཏུ་ཕན ༼༦༽ཚུན་གནོད་པར་བྱ་བའི་ཕྱིར་བརྩོན་ཏེ་༑དེ་དག་ནགས་ཚལ་གྱི་ལྷ་དང་༑་ཤིང་གི་ལྷ་དང་༑་རིའི་ལྷ་འགུགས་པར་བྱེད་༑་དུར་ཁྲོད་རྣམས་སུ་འབྱུང་པོ་ཐ་དད་པ་དག་འགུགས་པར་བྱེད་༑་དུད་འགྲོའི་སྐྱེ་གནས་སུ་སོང་བའི་སྲོག་ཆགས་རྣམས་ཀྱི་སྲོག་གཅོད་ཅིང་ཤ་དང ༼༧༽ཁྲགཟ་བའི་གནོད་སྦྱིན་དང་༑་སྲིན་པོ
་རྣམས་མཆོད་པར་བྱེད་༑དགྲ་བོ་དེའི་མིང་ནས་བརྗོད་པ་འམ་༑་གཟུགས་བྱས་ནས་དེར་རིག་སྔགསདྲག་པོ་བསྒྲུབ་ཅིང་༑བྱད་སྟེམས་དང་༑་རོ་ལངས་ཀྱི་སྦྱོར་བས་སྲོག་གི་བར་ཆད་བྱ་བ་དང་༑་ལུས་རྣམ་པར་གཞིག་པར ༼༢༧༨བ༡༽འདོད་པ་ལགང་དག་གིས་བཅོམ་ལྡན་འདས་དེ་བཞིན་གཤེགས་པ་སྨན་གྱི་བླ་བཻ་ཌཱུ་རྱའི་འོད་ཀྱི་རྒྱལ་པོ་དེའ
ི་མཚན་ཐོས་པར་གྱུར་བ་དེ་དག་ལ་གང་གིས་ཀྱང་བར་ཆད་བྱ་བར་མི་ནུས་ཏེ་༑དེ་དག་ཕན་ཚུན་བྱམས་པའི་སེམས་དང་༑་ཕན་པའི་སེམས་དང་༑་གནོད་པའི་སེམས ༼༢༽མེད་པའི་སེམས་སུ་གནས་པར་འགྱུར་༑་རང་རང་གི་བདོག་པས་ཆོག་ཤེས་པར་འགྱུར་རོ་༑༑

